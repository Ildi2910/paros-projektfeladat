# Titkos szoba a tornaterem alatt

Az iskola tornatermének padlója egyszer csak furcsán elkezdett nyikorogni és recsegni. A testnevelő tanár, Miklós bácsi épp bemelegítést vezényelt, amikor hirtelen egy deszka alól por szállt fel. Az osztály döbbenten nézte, ahogy a padló egyik része lassan megemelkedik, mintha valami alulról feszítené.

Miklós bácsi azonban nem ijedt meg, és egy hatalmasat taposott a kiálló deszkára.
Az osztály hangulatán nem segített, hogy egy előzőnél hangosabb üvöltés kisérte a mozdulatot. A nyikorgó deszka alól egy rozsdás fémlépcső vezetett lefelé, amit eddig vastag porréteg rejtett el a szemek elől.
Miklós bácsi leintette a gyerekeket, majd se szó, se beszéd, elindult lefelé a sötétbe vezető lépcsőn.

A lépcső minden egyes foka nyugtalanítóan nyikorgott, ahogy Miklós bácsi eltűnt a sötétségben. A gyerekek dermedten álltak, visszafolytott lélegzettel nézték Miklós bácsi eltűnő alakját.

Egy tompa puffanás hallatszott lentről, majd csend lett.
Bence, a kíváncsi természetéről ismert hatodikos, odasúgta a többieknek: „Szerintem utánanézünk, nem?”

„Eszednél vagy?” - Kiáltotta Julcsi. 
„Tiszta por lenne tőle a hajam!” - Mondta szemforgatva.

Bence azonban már a lépcső tetején állt, és zseblámpát varázsolt elő a hátizsákjából, mintha erre a pillanatra készült volna.
A többiek hezitálva követték, egyikük sem akarta kimondani, de mindannyian érezték: ez nem egy átlagos iskolai nap lesz.

A lépcső alján egy keskeny folyosóra érkeztek, amelyet fáklyák világítottak meg. Miklós bácsi ott állt egy hatalmas freskó előtt és lassan a gyerekek felé fordult.

„Úgy tűnik, valaki már járt itt előttünk” – mondta halkan, miközben ujjával végigsimított a poros kőfalra vésett jeleken.
A freskón egy csuklyás alak állt egy kulccsal a kezében, háttérben egy hatalmas, vasalt ajtóval.

Bence közelebb lépett, és hunyorogva próbálta kibetűzni a freskó alá vésett sorokat.
„Nézzétek... itt van valami írás” - suttogta. - „Vajon hova vezethez az az ajtó?"

„Csak egy módon deríthetjük ki” – válaszolta Miklós bácsi, miközben már a kilincs felé nyúlt.
A fém halkan megnyikordult az ujjai alatt, és az ajtó lassan, recsegve kitárult előttük. És mögötte egy szobát találtak, amely a tornaterem pontos másolatának nézett ki és telis tele volt a kinti freskón látható alakokkal.

A szobában lévő figurák mozdulatlanul álltak, de szemük mintha a belépőket követte volna.
Julcsi hátrált egy lépést, és suttogva kérdezte: „Biztos, hogy ez csak egy másolat… ugye?”

Julcsi kérdésére senki sem felelt. A csendet végül egy halk kattanás törte meg: a terem közepén álló alak egyik karja lassan megmozdult, és egy kulcsot nyúltott Bence felé.

Bence ösztönösen hátralépett, de a kulcs lebegve követte, mintha csak neki szánták volna.
Miklós bácsi elkomorodott, és komoly hangon szólt: „Úgy tűnik, választottak valakit közülünk.”

Miklós bácsi szavain felbátorodva Bence a kulcs után nyúlt. Amint ujjai hozzáértek a kulcshoz, az felizott és a terem falai megremegtek.

A levegő megfagyott körülöttük, és a figurák szemei élénken kezdtek világítani, mintha most ébrednének életre. Egy mély, visszhangzó hang töltötte be a termet: „A titkok kapuja megnyílt, készen álltok a próbatételre?”

Julcsi tétován előre lépett: „Ha már úgyis poros lett a hajam, legalább valami értelme legyen." Bence mellé lépett és együtt megindultak a kapu felé. 

Mögöttük az ajtó lassan becsukódott, a fáklyák fénye pedig vakító villanással kialudt. Egy szűk alagút nyílt meg előttük, falain ismeretlen szimbólumok villództak, mintha maga a járat is vizsgálná, kik merészkedtek át rajta.
